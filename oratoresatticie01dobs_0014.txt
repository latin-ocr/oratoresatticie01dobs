vi PRAEFATIO EDITORIS.

Lector, eram gratulaturuS‚ quod ex locuplete penu Almae
Matris (nec in illam, dum vivo, ulli ex alumnis ejus se-
cundus pietate lubens habebor) mihi contigisset coroni-
dem tam egregiam ac praeclaram operi, in quo pluri-
mum plurimos annos desudaverim, vix tandem impo-
nere. At spes me aliquatenus fefellit. Placuit enim,
nescio quo casn, inter exscribendum, Senatui Academico
omnes schedas supradictas, sive integras, sive in cuso-
rum librorum marginibus scriptas, Syndicatui sex men-
sium ad inspectionem adsignare: unde avi, fateor, ad-
versa in omne id tempus omnis earum usura mihi eri-
piebatur. Factum lamentor; nullatenus conqueror:
thesaurus enim in eruditioribus manibus situs est, at
certe non in amicitioribus. Res ipsa loquitur: pars ea,
quae ad Demosthenem attinet, imperfecta manet3 quae

ad caeteros Oratores Atticos et Sophistas, habe atque
fruitor. Et revera Demosthenes meus Adversaria ad

Philippicas, Suasorias‚ Orationemque de Corona, et
majore ex parte ad Orationem de male gesta Legatione‚
lucratus est: caetera, dimidio minora, desiderantur.
Causam dixi: tempori cedo. Interim editio nostra, vul-
gatum jamdudum poscenS, ex necessitate pervulgatur
atque editur.

Velim mihi contingat, candidissime Lector, tuis lau-
dibus indulgentiaque excitari, quo magis amplexer ac
colam literas humaniores. Quod si fiet, id mihi gra-
tissimum erit. Vale, mi Lector; vale, et salve.

Die xxm. Decembris, Α. s. MDcccxxan, ex Museo meo, in
vico quem vocant Hrc-HGATE, prope Londinum.

