24 ΑΝΤΙΦΩΝΤΟΣ ΒΙΟΣ

τριηραρχῶν ναυσὶν, ὁτὲ δὲ στρατηγῶν, καὶ πολλαῖς μάχαις νικῶν,
καὶ συμμαχίας μεγάλας αὐτοῖς προσαγόμενος, καὶ τοὺς ἀκμάζον-
τας ὁπλίζων, καὶ τριήρεις πληρῶν ἑξήκοντα, καὶ πρεσβεύων δὲ
ἑκάστοτε ὑπ’ αὐτῶν εἷς Λακεδαίμονα, ἡνίκα ἐτετείχιστο Ἡετιωνεία.
μετὰ δὲ τὴν κατάλυσιν τῶν τετρακοσίων εἰσαγγελθεὶς σὺν Ἀρ·
χεπτολέμῳ, ἐνὶ τῶν τετρακοσίων, ἑάλω, καὶ τοῖς περὶ τῶν προδο-
τῶν ἐπιτιμίοις ὑπαχθεὶς, ἄταφος ἐρῥίφη, καὶ σὺν τοῖς ἐκγόνοις
ἄτιμος ἐνεγράφη. οἱ δὲ ὑπὸ τῶν τριάκοντα ἀνῃρῆσθαι αὐτὸν ἱστο-
ροῦσιν, ὥςπερ Λυσίας ἐν τῷ ὑπὲρ τῆς Ἀντιφῶντος θυγατρὸς
λόγῳ· ἐγένετο γὰρ αὐτῷ θυγάτριον, οὗ Κάλλαισχρος ἐπεδικάσατο·
ὅτι δὲ ὑπὸ τῶν τριάκοντα ἀπέθανεν, ἱστορεῖ καὶ Θεόπομπος ἐν τῇ
πεντεκαιδεκάτῃ τῶν Φιλιππικῶν. ἀλλ’ οὗτός τ’ ἂν ἡμερώτερος
Λυσιδωνίδου πατρὸς, καὶ Κρατῖνος ἐν Πυτίνῃ οὗ πονηροῦ μνη·
μονεύει· πῶς γὰρ ἂν ὁ προτεθνεὼς καὶ ἀναιρεθεὶς ὑπὸ τῶν τετρα·
κοσίων, πάλιν ἐπὶ τῶν τριάκοντα ε’ίης ’ἐστι δὲ καὶ ἄλλος λόγος
’περὶ τῆς τελευτῆς αὐτοῦ. πρεσβευτὴν γᾶρ ὄντα αὐτὸν εἰς Συρα-
κούσας πλεῦσαι, ἡνίκα ἤκμαζεν ἡ τοῦ προτέρου Διονυσίου τυραν-
νίς· γενομένης δὲ παρὰ πότον ζητήσεως, τίς ἄριστός ἐστι χαλκὸς,
καὶ τῶν πολλῶν διαφερομένων, αὐτὸν εἰπεῖν, ἄριστον εἶναι, ἐξ οὗ
Ἀρμόὸιος καὶ Ἀριστογείτων πεποίηνται· τοῦτο δ’ ἀκούσαντα τὸν
Διονύσιον, καὶ ὑπονοήσαντα, προτροπὴν εἷς ἐπίθεσιν εἶναι τὸ ῥη-
θὲν, προστάξαι ἀναιρεθῆναι αὐτόν. οἱ δὲ, ὅτι τὰς τραγῳδίας αὐτοῦ
διέσυρε, χαλεπήναντα. φέρονται δὲ τοῦ ῥήτορος λόγοι ἑξήκοντα,
ὧν κατεψευσμένους φησὶ Καικίλιος εἶναι τοὺς εἰκοσιπέντε. κεκω-
μῴδηται δ’ εἰς φιλαργυρίαν ὑπὸ Πλάτωνος ἐν Πεισάνδρῳ. λέγε-
ται δὲ τραγῳδίας συνθεῖναι, καὶ ἰδίᾳ, καὶ σὺν Διονυσίῳ, τῷ τυράν-
νῳ. ἔτι δ’ ὢν πρὸς τῇ ποιήσει, τέχνην ἀλυπίας συνεστήσατο,
ὥςπερ τοῖς νοσοῦσιν ἡ παρὰ τῶν ἰατρῶν θεραπεία ὑπάρχει· ἐν
Κορίνθῳ τε κατεσκευασμένος οἴκημά τι παρὰ τὴν ἀγορὰν, προ-
έγραψεν, ὅτι δύναται τοὺς λυπουμένους διὰ λόγων θεραπεύειν·
καὶ πυνθανόμενος τὰς αἰτίας, παρεμυθεῖτο τοὺς κάμνοντας. νο-
μίζων δὲ τὴν τέχνην ἐλάττω ἢ καθ’ αὑτὸν εἶναι, ἐπὶ ῥητορικὴν
ἀπετράπη. εἶσὶ δ’, οἳ καὶ τὸ Γλαύκου τοῦ Ῥηγίνου περὶ ποιητῶν
βιβλίον εἷς Ἀντιφῶντα ἀναφέρουσιν. ἐπαινεῖται δ’ αὐτοῦ μάλιστα
ὁ περὶ (Ηρώὃου, καὶ πρὸς Ἐρασίστρατον περὶ τῶν ἰδεῶν, καὶ ὁ
περὶ τῆς εἰσαγγελίας, ὃν ὑπὲρ ἑαυτοῦ γέγραφε, καὶ ὁ πρὸς Δημο-
σθένην τὸν στρατηγὸν παρανόμων. ἔγραψε δὲ καὶ κατὰ Ἱπποκρά-
τους τοῦ [ἰατροῦ] στρατηγοῦ λόγον, καὶ εἶλεν αὐτὸν ἐξ ἐρήμου ἐπὶ
Θεοπόμπου ἄρχοντος, ἐφ’ οὗ οἱ τετρακόσιοι κατελύθησαν. Ψή-
φισμα, καθ’ ὃ ἔδοξεν Ἀντιφῶντα κριθῆναι, ὁ Καικίλιος παρατέ-
θείται·

