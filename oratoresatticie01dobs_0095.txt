ΑΝΤΙΦΩΝΤΟΣ
ΒΙΟΣ

ΚΑΤΑ HAOTTAPXON.*

 

ΑΝΤΙΦΩΝ Σωφίλου μὲν ἦν πατρὸς, τὸν δὲ δῆμον Ῥαμνούσιος·
μαθητεύσας δὲ τῷ πατρὶ- ἤν γὰρ σοφιστὴς, ᾧ καὶ Ἀλκιβιά-
δην φασὶν ἐ’τι παῖδα ὄντα φοιτῆσαι-, καὶ δύναμιν λόγων κτησά-
μενος, ὥς τινες νομίζουσιν, ἀπ’ οἰκείας φύσεως, ὥρμησε μὲν πο-
λιτεύεσθαι· διατριβὴν δὲ συνέστησε, καὶ Σωκράτει τῷ φιλοσόφῳ
διεφέρετο τὴν ὑπὲρ τῶν λόγων διαφορὰν, οὐ φιλονείκως, ἀλλ’
ἐλεγκτικῶς, ὡς Ξενοφῶν ἱστόρηκεν ἐν τοῖς ἀπομνημονεύμασι
καί τινας λόγους τοῖς δεομένοις τῶν πολιτῶν συνέγραφεν, εἷς
τοὺς ἐν τοῖς δικαστηρίοις ἀγῶνας, πρῶτον ἐπὶ τοῦτο τραπεὶς,
ὥσπερ τινές φασι. τῶν γοῦν πρὸ αὐτοῦ γενομένων οὐδενὸς φέρεται
δικανικὸς λόγος, ἀλλ’ οὗ ὲ τῶν κατ’ αὐτὸν, διὰ τὸ μηδέπω ἐν ἔθει
τοῦ συγγράφειν εἶναι· οὗ Θεμιστοκλέους, οὐκ Ἀριστείδου, οὐ
Περικλέους· καίτοι πολλὰς ἀφορμὰς καὶ ἀνάγκας παρασχόντων
αὐτοῖς τῶν καιρῶν· καὶ γὰρ οὐ δι’ ἀσθένειαν ἀπελείποντο τοῦ
συγγράφειν, ὡς δῆλον ἐκ τῶν εἰρημένων παρὰ τοῖς συγγραφεῦσι
περὶ ἑνὸς ἑκάστου τῶν προειρημένων ἀνδρῶν. ὅσους μέντοι ἐ’χο-
μεν ἐπὶ τὸ παλαιότατον ἇναφέροντες ἀπομνημονεῦσαι τὴν ἰδέαν
τῶν λόγων ταύτην μεταχειρισαμένους, τούτους εὕροι τις ἂν ἐπι-
βεβληκότας Ἀντιφῶντι, πρεσβύτῃ ἤδη ὄντι, οἷον Ἀλκιβιάδην,
Κριτίαν, Λυσίαν, Ἀρχίνοον. πρῶτος δὲ καὶ ῥητορικὰς τέχνας
ἐξήνεγκε, γενόμενος ἀγχίνους· διὸ καὶ Νέστωρ ἐπεκαλεῖτο. Και-
κίλιος δ’ ἐν τῷ περὶ αὐτοῦ συντάγματι Θουκυδίδου τοῦ συγ-
γραφέως μαθητὴν τεκμαίρεται γεγονέναι, ἐξ ὧν ἐπαινεῖται παρ’
αὐτῷ ὁ Ἀντιφῶν. ἔστι δ’ ἐν τοῖς λόγοις ἀκριβὴς καὶ πιθανὸς,
καὶ δεινὸς περὶ τὴν εὕρεσιν, καὶ ἐν τοῖς ἀπόροις τεχνικὸς, καὶ ἐπι-
χειρῶν ἑξ ἀδήλου, καὶ ἐπὶ τοὺς’νόμους καὶ τὰ πάθη τρέπων τοὺς
λόγους, τοῦ εὐπρεποῦς μάλιστα στοχαζόμενος. γέγονε δὲ κατὰ τὰ
Περσικὰ καὶ Γοργίαν τὸν σοφιστὴν, ὀλίγῳ νεώτερος αὐτοῦ· καὶ
παρατέτακεν ἕως καταλύσεως τῆς δημοκρατίας ὑπὸ τῶν τετρακο-
σίων γενομένης, ἣν αὐτὸς δοκεῖ συγκατασκευάσαι, ὁτὲ μὲν δυσὶ

L ''Telrjtufn editionis per J. G. Hutten. curatoe exhibuimus. Cfr. e. ⁴7. Taflor.
ec t. vsmc.

