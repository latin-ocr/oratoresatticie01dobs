LECTIONES ANDOCIDEAE. 207

antiquiorum scriptis ea decerpsit, *quibus vitas excellentium viro·
rum adornaret. Ac Thucydides quidem, de cujus praestantia si
quid dicam, tantumdem de laude illius detrahere videar, cum et
dilucide et diligenter hoc factum exposuerit, nomina tamen et
accusantium et reorum, praeterquam Alcibiadis, prodere omisit, uti
et Plutarchus d. l. animadvertit: quod sive neglexerit facere, sive
noluerit, non statuo: arbitror tamen de industria potius haec illum
reliquisse, ne forte cujus animum offenderet, cum vivis plerisque
eorum scriberet, qui hoc facinore fuissent nobilitati. Plutarchus
ea, in quibus a brevitate Thucydidis destituebatur, ex aliis supple-
vit, cum Historicis, tum Oratoribus et Poetis: et, quod ad res
Siculas pertineret, maxime Philistum Siculum secutus videtur, vid.
in Nicia p. 523. F. p. 536. A. p. 542. A.; in domesticis Athenien-
sium rebus describendis cum aliis uti potuit, tum Ephoro, et Cra-
tippo, aequali Thucydidis, qui τὰ παραλειφθέντα ὕπὸ Θουκυδίδου scri-
pto consignavit. V id. Dionys. Halicarn. περὶ τῶν Θουκυδίδου ’law-
μάτων p. 143. v. 41„ Pseudo-Plutarchus in Andocide p. 834. D.,
Vossius de Historicis Graecis l. IV. c. 7. p. 458. At Plutarchus,
quum Alcibiadis res gestas enarrare, ac praesertim ingenium mo-
resque illius ex vita atque factis ostendere sibi proposuisset, ea
tantum memoriae prodidit, quae ad ipsum pertinerent Alcibiadem,
reliquas delationes minus curavit, Andocidis res leviter attigit, quas
praetermittere silentio vix poterat, quippe cum illorum temporum
momentis et rebus Alcibiadis arctissime connexas. Quapropter
non est mirandum, illum ab Andocide discrepare, qui, ut praesens
periculum depelleret, orationem conscripsit, atque in illam non nisi
ea congessit, quibus adversariorum crimina dilueret. Quocirca,
etsi de fide Andocidis non nimis magnifice sentio, tamen tantam illi
imprudentiam non ausim tribuere, ut in re omnibus cognita et re-
centi memoria, coram sociis calamitatis, et inimicis, et judicibus,
in suam perniciem ita sit mentitus, ut alios accusatos fuisse dixerit,
quam qui revera fuerint3 cum et ad hos ipsos, et ad eos, qui Ma-
gistratus eo tempore gessissent, non uno loco provocet. Neque
tamen, quamvis diversa ab Andocidis narratione Plutarchus tradat,
tantum hoc discrimen esse videtur, ut nulla ratione possit componi:
nam primo quidem, Polytionem csse accusatum, quasi domi illius
(quae erat in Ἑρμῶν στοᾷ, vid. Pausan. Att. p. 7.) facinus esset
commissum, quamquam non diserte dicit Plutarchus, interfuisse
tamen et Daduchi munere functum esse, ex accusatorum delatione
memorat: illud vero cum Andocide confirmat Isocrates de Bigis
p. 348. A. Deinde Theodorum Plutarchus inter eos enumerat, qui
de Mysteriis fuerunt accusati, quum Hermarum crimen in illum
transferat Andocides p. 5. v. 39. At vero quid impedit quominus
utriusque criminis reum factum dicamus? Nam et accusatorum

