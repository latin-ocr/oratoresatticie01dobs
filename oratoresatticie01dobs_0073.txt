PETRI VAN SPAAN
DISSERTATIO HISTORICA*

DE

ANTIPHONTE,

ORATORE ATTICO.

CAPUT PRIMUM.

CUM me ad Oratores Atticos legendos contulissem, ut inde et na-
tivum sermonis Attici leporem cognoscerem, et juris Anici, a quo
tanquam fonte Romanorum Jus Civile fluxisse constat, notitiam
haurirem, non poteram hujus lectionis exordium rectius capere,
quam ab Antiphonte Rhamnusio, quem Hermogenes de Formis
Oration. Lib. ΙΙ. p. 498. Suidas v. Μοχὲηρός, aliique Grammatici
vocant decem Oratorum Atticorum antiquissimum. Cumque
scirem, quantum referat ad scriptorem bene intelligendum, nosse
ejus vitam, mores, instituta, res gestas, ingenii monumenta, et alia
ejus generiS‚ quidquid ullo modo ad Antiphontem pertineret, dili-
genter quaerere institui. Congestis omnibus, et ad severius examen
revocatis, animadverti, hujus Oratoris historiam multis difficulta-
tibus impediri, quas non omnes superarint duo excellenti ingenio
et doctrina Viri, qui ante nos in Antiphontis historia illustranda
egregiam operam collocarunt, Ioan. Ionsius de Scriptoribus Hist.
Philosoph. p. 256. et Ioan. Taylorus Lection. Lysiacar. c. VII.
Acuente deinde, ut fieri solet, ipsa difficultate industriam, digna
materia visa est, in qua explicanda, quamvis tenues, necdum ma-
turitatem assecutas, ingenii vires, adolescens sedecim annorum pe-
riclitarer3 praesertim cum Praeceptor meus nunquam satis laudan-
dus, David Ruhnkenius V. C. a qno un0‚ quidquid sum, in hocce
studiorum genere me totum profectum esse, gratus fateor, pro sin-
gulari sua in me benevolentia, varia mihi ad Antiphontem perti-

* Prodiit A. 1765. Lugduni Batavorum opusculum hoo elogio inscriptum : Pi}-
sertatio historica de Antiphonte‚ oratore Attico, quam, annuente deo, snb praesuduo
Viri celeberrimi Davidis Ruhnkenii, Historiarum et Eloquentiae in Acad. Lugd. Bat.
Professor-is ordinarii, publico examini subjicit Petrus van Spaan‚ Hensbroeka West-
frisius, Auctor, d. XV. Maii MDCCLXV, in quarto, implens paginas 539. Quod
opusculum tametsi haud deerunt, qui Ruhnkenio ipsi malint tribuere, cujus multas
magnasque partes in eo conscribendo fuisse constat, ego tamen, hio loci typis lapsi-
ensibus recusum exhibens, Spaauii nomen, qui se auctorem opusculi tulit, servan,
et ignobilius praeferri nobiliori, satius duxi.

n

