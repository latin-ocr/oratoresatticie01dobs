188 1. OTT. SLUITERI

in summum discrimen venit et in ipsum capitis periculum. Sed,
judicum sententiis absolutus (vid. Andoc. dd. ll.), postea cum Al-
cibiade et Nicia, potentissimis ea aetate in republica viris, coram
populo contendit, quis Ostracismo e civitate pellendus esset; atque
in hanc rem Orationem illam in Alcibiadem habuit, quam nos ho-
dieque habemus superstitem: quae quin germana sit Andocidis
post egregiam Ruhnkenii d. l. disputationem nemo est qui dubitet.

Neque tamen omnia is argumenta vel enucleasse, vel exhausisse
videatur, si illius dicta cum Valckenaerianis conferantur. Rationes
suas postquam dilucide exposuit Ruhnkenius ε “ Accedit huc, in.
quit, consensus viri praestantissimi et collegae conjunctissimi, L. C.
Valckenaerii, qui Taylorianas rationes iisdem, quibus nos, argu·-
mentis in Adversariis suis oppugnarat.'' Praelegerat nimirum
Valckenaerius Ruhnkenio istam annotationum suarum particulam
ex ditissima Animadversionum penu, quas ad singulos scriptores
Graecos, dum eos perlegeret (perlegerat vero omnes, praecipuos
haud semel), in Adversariorum libris recondere solebat. Obtulit
autem mihi Adversariorum istorum particulam, cum Ruhnkenio
olim communicatam, quam, ut praefatus snm, inter pauca Valckenae-
riana, habet praeceptor optimus Ioannes Luzac, eamque in aliquem
ordinem redactam, atque hic aut illic stilo expolitam, in usus meos
descripsit. ‹Jueundus sane erit duorum in literis principum virorum
in idemjudicium consensus; jucundior consideratio, quo quisque
modo, sibi proprio, sententiam suam explanarit et confirmarit.
Itaque, concessa lubenter a Luzacio venia usus, probantibus (opi-
nor) omnibus bonarum literarum fautoribus et studiosis, disputa-
tionem Valckenaerianam hic subjungam.

‘⁴ Erudite disputans Ι. Taylorus Lect. Lys. Cap. 6. probabiliter
evincit Orationem, quae quarta Andocidis dicitur, contra Alcibia-
dem, non esse illius, sed Phaeacis. Quamvis autem Tib. Hem-
sterhusium (ad Thom. Mag. p. 810, B.) in suam sententiam per· -
traxerit, existimo probabiliter tantum disputasse, neutiquam pro-
basse. Venusta, fateor, et ingeniosa ista est Taylori disputatio,
sed plena juvenilis jactantiae, quam sic claudit: ‘Tu, Lector,
constanter, ubi tempus ad eam rem tulerit, meae famae periculo
cites Orationem Plaeaeacis contra Alcibiadem: Ut hoc demonstret,
primum ponit tres ex Oratione desumtas notas, quibus auctor possit
dignosci3 deinde contendit, lias notas Phaeaci tantum convenire.
De singulis videamus.’'

“ 1⁰. Ait disputari in hac caussa, quemnam e tribus Ostracismlo
plecterent Athenienses, Oratorem, an Alcibiadem, an Niciam?

