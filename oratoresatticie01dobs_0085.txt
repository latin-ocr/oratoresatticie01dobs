DE ANTIPHONTE ORAT. ATTICO. 13

Atheniensibus, qui Sami versabantur, communicatum est, et parum
abfuit, quin, adjuvantibus illud Athenis etiam primi ordinis viris,
feliciter cederet. Sed huic Alcibiadis conatui intercessit Phry-
nichus, Dux Atheniensium exercitus, callide intelligens, Alcibiadi
non magis paucorum dominatum curae esse, quam statum popula-
rem, sed id tantum quaeri, (quod postea eventus comprobavit) ut
ipse, discordia inter civitatis Ordines sparsa, ab alterutra parte in
auxilium vocetur. Longum esset enarrare, quae impedimenta
Phrynichus Alcibiadis consilio objecerit. Tandem Pisander alii-
que Legati Athenas veniunt, populo persuasuri, ut Alcibiades in
patriam revocetur, et, mutata antiqua regendi forma, respublica
quadringentis committatur: quod si facerent, eos Persarum Regem
belli socium habituros, sin minus, ne ipsam quidem salutem eos
servaturam. Hac necessitate populus compulsus, in Pisandri et reli-
quorum legatorum sententiam concedit, et Democratiam Oligarchia
commutat. constituuntur Decemviri reipublicae ordinandae cum
summa potestate, qui certa die ad populum referant, quae optima
sit ratio Reipublicae administrandas. Hi, ubi dies advenit, populum
rogant, ut cuivis Atheniensium sententiam, quamcunque velit, di-
cere impune sit. Qua dicendi libertate concessa, omnes censue-
runt, antiquos Magistratus esse abdicandos: simul quinque con·
cionis Praesides delegerunt, a quibus rursus centum alii viri delige-
rentur, quorum singuli sibi tres alios coum-arent, hi denique Qua-
dringenti rempublicam cum summa potestate administrarent. In
hac historia enarranda potissimum secuti sumus Historicorum
principem, Thucydidem l. VIII. cui jungendi sunt Nepos et Plu-
tarchns in Alcibiade, Diodor. Sicul. l. XIII. et Justinus l. V.
Talis ac tantae conversionis praecipuus architectus fuit Antiphon,
ut supra diximus, sed latitans more suo, et consiliis monitisque in-
struens Pisandrum, aliosque pristini status eversores. Thucydides:
ὀ μέντοι ἅπαν τὸ πρᾶγμα ξυνθεὶς, ὅτῳ τρόπῳ κατέστη εἷς τοῦτο, καὶ εἰ·
πλείστου ἐπιμεληθεὶς, Ἀντιφῶν ἦν etc. Philostrat. κατέλυσε τὴν δη-
μοκρατίαν, έδούλωσε τὸν Ἀθηναίων δῆμον. Pseudo-Plutarchus: καὶ
παρατέτακεν ἕως καταλύσεως τῆς δημοκρατίας ὑπὸ τῶν τετρακοσίων
γενομένης, ἣν αὐτὸς δοκεῖ συγκατασκευάσαι. Photius: παρέτεινε δὲ
τὸν βίον ἕως τῆς ὑπὸ τῶν {a γενομένης καταλύσεως, ἧς καὶ αὐτὸν αἰτίαν
μετεσχηκέναι φασὶ παρασχεῖν. quae Photii verba, a librariis turbata,
¹sit: in ordinem cogas: ἧς καὶ αὑτὸν μετεσχηκέναι, καὶ αἰτίαν φασὶ
παρασχεῖν. Huc etiam pertinet locus Libanii Apologia Socratis
p. 651. ubi licet Antiphontis nomen reticeatur, satis tamen patet,
non alium intelligi, nisi Antiphontem: ἀλλ’ οὒκ ἔδειξεν αὑτὸν ἐν
μέσῳ, λάθρα δὲ τὸ πρᾶγμα συνέθηκεν, ὡς ὄχλῳ μὲν οὐκ εἰωθὼς χρῆ-
σθαι, τῶν δ’ αὐτῶν ἐκείνοις ἐπιθυμῶν. ἑτέρου ταῦτα ἧν τοῦ καὶ τῶν
τετρακοσίων ἑνὸς, καὶ λόγον ὕστερον, εἶν ἔδοξεν ἀδικεῖν, δεδωκότος.

