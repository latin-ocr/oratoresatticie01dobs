143

xx RUHNKENII HIST. CRIT.

XVI. Lvs1As. De eo Cicero Brut. 9. ‘¹ Tum fuit Lysias, ipse
quidem in causis forensibus non versatus, sed egregie subtilis scri-
ptor, atque elegans, quem jam prope audeas oratorem perfectum
dicere.'' Hactenus⁴ ille de Lysia. Nam quae sequuntur, de Demo-
sthene dicuntur nec a Tayloro in Testimon. de Lysia ad Lysiam
referri debebant. Ejus autem historiam Taylorus‚ et ipsius et
aliorum Oratoruml sospitator, ita illustravit, nihil ut supra addi
posse videatur.

XVII. Lysiam sequitur IsocRATEs, communis praeceptor Ora-
torum, quos deinceps recensebimus, prope omnium. Cicero de
Orat. II. 22. “ Ecce tibi exortus est Isocrates, magister istorum
omnium, cujus e ludo, tanquam ex equo Trojano, meri principes
exierunt: sed eorum partim in pompa, partim in acie illustres
esse voluerunt. Itaque et illi, Theopompi, Ephori, Philisti, Nau-
cratae, multique alii naturis differunt: voluntate autem similes
sunt, ct inter sese, et magistri: et ii, qui se ad causas contulerunt,
ut Demosthenes, Hyperides, Lycurgu3‚ AEschines, Dinarchus, alii-
que complures, etsi inter se pares non fuerunt, tamen sunt omnes
iu eodem veritatis imitandae genere versati.'' Ubi Lambinus bene
rejicit glossema, quod de margine in textum venit, magister isto-
rum omnium, cui frustra codicum consensum objicit Zach. Pear-
cius. Nam pleraque glossemata, quae vel in Cicerone vel in aliis
scriptoribus reperiantur, vetustiora sunt Codicibus, qui nunc su-
persunt. Sed idem gravius peccavit recipienda pessimorum libro-
rum scriptura: tamen sunt omnes in eodem virtutis imitandae ge-
nere versati. Neque enim vitium est in veritatis, sed in imitandoe.
Lege: tamen sunt omnes in eodem veritatis tutandae genere versati.
Tutarz‘ veritatem, conservare eloquentiam, quae veras causas tractat,
non fictas ad ostentationem. Vim vocis veritas explicuimus ad
Rutil. II. 6. p. 22. De Isocrate insignis etiam locus est Ciceronis
Brut. 8.quem et ipsum Interpretes male acceperunt t “ Exstitit igitur
jam senibus illis Isocrates, cujus domus cunctae Graeciae quasi ludus
quidam patuit, atque officina dicendi, magnus orator, et perfectus
magister, quanquam forensi luce caruit, intraque parietes aluit eam
gloriam, quam nemo quidem, meo judicio, est postea consecutus.”
In hoc loco etsi nihil desideres, tamen Lipsius Var. Lect. ΙΙΙ. 14.
e Rufino Grammatico legit: quum nemo quidem, meo judicio, est
poeta consecutus. Quae scriptura sic placuit Grutero, ut eam,
praeter morem suum, in textum inferret. Sed nullus hic Poetoe
locus est. Cicero dicit, Isocratem ea floruisse gloria, quam nemo
quidem dicendi magister, suo judicio, sit postea consecutus. Quod
verissimum esse, ex historia constat. Nam nullus unquam Rhetor
aut plures discipulos habuit, au! per cos famam suam latius propa-
gavit. Isocratem, etiam in historico scribendi genere. imitati suut

