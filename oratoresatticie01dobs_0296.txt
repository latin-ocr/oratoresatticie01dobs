224 Ι. ΟΤΤ. SLUITERI LECTIONES ANDOOIDEAE.

credo, cum illae de plane diversis causis agerent, altera de ἱκετηρίᾳ
in festo Eleusiniorum, altera de eadem alio ternpore in Cereris tem-
plo deposita: et ita explicandum arbitror difficilem Andocidis lo-
cum de Myst. p. 15. At Orator crimina in se collata luculenta
illa, quae de Mysterz'is inscribitur, oratione ita a se depulit, ut ju-
dicum sententiis sit absolutus.

Hoc judicio, quod et causae suae justitia, et sua fretus dicendi vi,
nulla re coactum, sua sponte sustinuit, (vid. Or. de Myst. init. et
Lysias p. 106. v. 2.) liberatus Andocides pristinum in civitate locum
tenuisse videtur, et sex vel septem post annos legatus Lacedaemo-
nem ad pacem componendam missus est; in qua legatione cum
male se gessissejudiearetur, wapawpwfflec'agjudicio condemnatus, in
exsilium expulsus, exsul obiit (vid. Pseudo-Plutarchus et Photius),
stirpis suae ultimus. Nam liberos illum reliquisse non est proba-
bile, cum septuagesimo aetatis anno, quo causam ἐνδείξεως sive de
Mysteriis oravit, nullos procreasset: vid. p. 19. v. 6. et 18. quod
cum vitae illius errabundae tribuendum puto, tum impuro Veneris
studio, cui deditum fuisse Oratorem satis patet ex loco de Myst.
p. 13. v. 27. ubi objectum sibi turpis amoris probrum retorquet
quidem in adversarium, non ipse a se amovet: neque illud abhorret
ab indole moribusque et Andocidis, et universorum Atheniensium,
ac maxime divitum et potentum isthac aetate: quod hand negabit
qui in Oratorum et Aristophanis lectione aliquantum sit versatus.
Quod autem Antiphontem Andocidi filium dant Scholia Aristoph.
ad Vesp. 1262. locus procul (lubio mutilus est, et videntur non-
nulla de Antiphonte fuisse dicta, tum de Leogora subjecisse Scho-
liasten, illum fuisse patrem Andocidis. Fratres habuit nullos: vid.
p. 19. v. 18. sororem unicam, Calliae Teleclis filio nuptam: vid.
p. 6. v. 35. fortunas magnas, quas tamen ipse postea valde imminu-
tas esse dicit de Myst. p. 18. v. 14. et confirmat Lysias p. 105. ν. 43.

Haec igitur nobis de vita rebusque gestis Andocidis dicta suffi-
ciant, qui, variis jactatus fortunae fluctibus, modo florens in Re-
publica, modo in carcerem detrusus, vitam egit miseram, civibus
suis odiosus; apud posteros clarus eloquentiae laude, contemtus
propter morum pravitatem. Jam vero de scriptis illius videamus,
ct ad partem criticam accedamus.

n·

