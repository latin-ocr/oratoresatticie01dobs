Ι. ΟΤΤ. SLUITERI

AD

ORATIONEM AN DOCIDIS

D E R E D I T U
PRAEFATIO.

SECUNDA inter Andocideas Oratio est De Reditu‚ de qua video
dubitasse neminem, quin dicta sit post reditum Andocidis postre-
mum, non ita diu antequam causam ἐνδείξεως De Mysteriis oraret.
At vero mihi rationes ineunti aliter visum est. Nam post receptas
a Thrasybulo et exsulibus Athenas, restitutumque populare impe-
rium, rediit Andocides, fretus Lege α’μνηστείας caeterisque Legibus,
pactis et sacramentis, quibus omnes cives injuriam ante illatam
ulcisci, vel quenquam de ante actis accusare prohibebantur; quas
Leges in Oratione De Mysteriis maximo sibi esse praesidio putavit.
Hic vero nulla mentio est eorum, quae post Quadringentorum do-
minationem acciderunt3 copiose narrat illatam sibi a Quadringen-
tis injuriam‚ ut recenti illorum memoria atque odio populi in Oli-
garchiae studiosos majorem erga se misericordiam moveat, qui ab
illis tam male fuerit acceptus. In Oratione De Mysteriis con-
tendit sibi jus esse redeundi, nullaque se poena- teneri, si antea
fortasse quid commisisset: hac Oratione, ut ἄδεια ex Menippi Pse-
phismate sibi reddatur, orat. Itaque longe aliis in hac Oratione
utitur argumentis, iisque multo infirmioribus, quam in Oratione
De Mysteriis. Neque credibile est, Oratorem callidum, si firmiora
afferre potuisset, tantummodo ad preces se conversurum fuisse.
At, si post XXX-Tyrannorum tempora scripta fuisset Oratio,
iisdem rationibus uti potuisset, quibus in Oratione De lWysteriis
usus est. Denique, si ipsam dictionem Orationis De Reditu cum
Oratione De Mysteriis componas et conferas, facile est suspicari,
hanc illa esse posteriorem: nam Oratio περὶ τῆς καθόδου majorem
habet ardorem, et est incitatior: at Oratio De Mysteriz's sedatior
est et prudentia majore, ut illam aetate provectior dixisse videatur.
Quapropter Orationem De Redita habitam existimo, quum iterum
2 r

