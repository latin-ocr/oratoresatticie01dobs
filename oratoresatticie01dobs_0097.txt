KATA HAOTTAPXON. 25

“ ’Ἔδοξε τῇ βουλῇ μιᾷ καὶ εἰκοστῇ τῆς πρυτανείας· Δημό·
νικος Ἀλωπεκῆθεν ἐγραμμάτευε, Φιλόστρατος Παλληνεὺς ἐπε-
στάτει. ’Ἀ νὸρων εἷπε περὶ τῶν ἀνδρῶν, οὓς ἀποφαίνουσιν οἱ
στρατηγοὶ πρεσβευομένους εἰς Λακεδαίμονα ἐπὶ κακῷ τῆς πόλεως
τῆς Ἀθηναίων, καὶ ἐκ τοῦ στρατοπέδου πλεῖν ἐπὶ πολεμίας νεὼς,
καὶ πεζεῦσαι διὰ Δεκελείας, Ἀρχεπτόλεμον καὶ Ὀνομακλὲα καὶ
Ἀντιφῶντα συλλαβεῖν καὶ ἀποδοῦναι εἰς τὸ δικαστήριον, ὅπως
δῶσι δίκην. παρασχόντων δ’ αὐτοὺς οἱ στρατηγοὶ, καὶ ἐκ τῆς βου-
λῆς οῧςτινας ἂν δοκοῖ τοῖς στρατηγοῖς, προσελομένοις μέχρι δέκα,
ὅπως ἂν περὶ παρόντων γένηται ἡ κρίσις. προσκαλεσάσθωσαν δ’
αὐτοὺς οἱ θεσμοθέται ἐν τῇ αὔριον ἡμέρα, καὶ εἰσαγόντων, ἐπειδᾶν
αἱ κλήσεις ἐξήκωσιν εἰς τὸ δικαστήριον, περὶ προδοσίας κατηγορεῖν
τοὺς εἰρημένους συνηγόρους καὶ τοὺς στρατηγοὺς, καὶ ἄλλους, ἅν
τις βούληται. ὅτου δ’ ἂν καταψηφίσηται τὸ δικαστήριον, περὶαύτοῦ
ποιεῖν κατὰ τὸν νόμον, ὃς κεῖται περὶ τῶν προδόντων.”
τοῦτῳ ὑπογέγραπται τῷ δόγματι ἡ καταδίκη.

“ Προδοσίας ὦφλον Ἀρχεπτόλεμος Ἱπποδάμου Ἀγρύληθεν
παρὼν, Ἀντιφῶν Σωφίλου Ῥαμνούσιος παρών· τούτοιν ἐτιμήθη,
τοῖς ἕνδεκα παραδοθῆναι, καὶ τὰ χρήματα δημόσια εἶναι, καί τῆς ι’
θεοῦ τὸ ἐπιδέκατον, καὶ τὰς οἰκίας κατασκάψαι αὐτῶν, καὶ ὅρους
θεῖναι τοῖν οἰκοπέδοιν, ἐπιγράψαντας· Ἀρχεπτολέμου καὶ Ἀντι-
φῶντος, τοῖν προδόταιν. τῷ δὲ δημάρχῳ ἀποφῆναί τ’ οἰκίαν ἐς τὸν,
καὶ μὴ ἐξεῖναι θάψαι Ἀρχεπτόλεμον καὶ Ἀντιφῶντα Ἀθήνῃσι,
μηδ’ ὅσης Ἀθηναῖοι κρατοῦσι. καὶ ἄτιμον εἶναι Ἀρχεπτόλεμον καὶ
Ἀντιφῶντα, καὶ γένος τὸ ἐκ τούτοιν, καὶ νόθους καὶ γνησίους. καὶ
ἐὰν ποιήσηταί τινα τῶν ἐξ Ἀρχεπτολέμου καὶ Ἀντιφῶντος, ἄτι-
μος ἕστω ὁ ποιησάμενος· ταῦτα δὲ γράψαι ἐν στήλῃ χαλκῇ, ᾗπερ
ἂν καὶ τὰ ψηφίσματα τὰ περὶ Φρυνίχου, καὶ τούτου θέσθαι.”

