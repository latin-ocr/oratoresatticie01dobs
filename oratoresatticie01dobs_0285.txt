LECTIONES ANDOCIDEAE. 213

et diris devotum et postea resecratum fuisse, docent Plutarch. in
Alcib. p. 202. F. p. 210. A„ et Nepos c. 4. et 6. Quum igitur in ci-
vitate contemni se videret Andocides, mercaturae causa alias terras
adire constituit: vid. Andocides p. 17. in fine, Lysias p. 105. v. 3.,
Pseudo-Plutarchus et Photius dd. ll. In regiones complures perve-
nit et insulas, Siciliam, Italiam, Peloponnesum, Thessaliam, Helles·
pontum, Ioniam, Cyprum (vid. Lysias p. 103. v. 38.): et in Cypro
quidem primum apud Citii regem fuit gratiosus; deinde, cum illum
a se alienasset, in vincula conjectus et maxima quaeque mala pas..
sus est (vid. Lysias p. 105. v. 26.); quod ideo sactum dicunt
Pseudo-Plutarchus et Photius, quod filiam Aristidis cujusdam,
consobrinam suam, clam familiae surreptam, primum dono miserit
Cyprio tyranne, dein quum timeret, ne domum reversus plagii ac-
cusaretur, illamque iterum conaretur abducere, deprehensus sit.
Hujus rei quoque meminit Tzetzes l. ante cit.

Καὶ τὴν αὺτοῦ ἀνεψιὰν ὁ Ἀνδοκίδης οὗτος
Πυρῶιν πωλεῖ τῷ βασιλεῖ τῷ τότε τῶν Κυπρίων·
Τοῦ Ἀριστείδου δὲ ἡ παῖς θυγάτριον ὑπῆρχεν.

Haec dum peregre agebat Andocides, Athenis interea res vehe-
menter erant mutatae: nam, paucorum dominatu constituto, con-
cilii Oligarchici‚ in quod quadringenti ex universis civibus allecti
fuerant, seu senatus, qui dicebatur Quadringentorum, nutu omnia
gerebantur. Andocides igitur, statum popularem exosus et optima-
tium amicus, magnam apud bos se gratiam initurum speravit, si
classem Atticam, quibuscumque rebus posset, juvaret. Cum au-
tem Archelaum Macedoniae Regem amicum haberet et hospitem
paternum, veniam ab illo impetravit remiges coemendi ex regione
illius imperio subjecta: quos ipse sine lucro suo, eodem quo eme-
rat preti0, praefectis classi Atheniensium tradidit, ac frumentum
praeterea et aes advexit. Sed, ut maritimis hominibus insitum est·
plerumque libertatis studium, ita tum quoque nautae et classiarii
Attici, qui Sami erant, Quadringentorum imperium recusabant, et
antiquum populare imperium tueri constituerant. Itaque Ando-
cides Athenas reversus tantum abfuit ut laudaretur, ut in summum
eorum, qui rempublicam tenebant, incurreret odium: Quadringenti
euim, simul atque illum rediisse erat compertum, statim corripi-
jusserunt, eorumque princeps Pisander illum accusavit, quod fru-
mentum et remiges hostili exercitui (sic cives ipse suos vocabat)
praebuisset. Premente senatu et irato, ad aram, quae in curia erat,
prosilit Andocides, unde supplicem avellere nefas habebatur: quod·
ipsi tum quoque saluti suit. Primum enim in carcerem conjectus,
postea ab illis dimissus est. Vid. Andocides de Red. p. 21„ Lysias.
p. 105. v. 29„ Pseudo-Plutarchus et Photius in Vita. - Historiam

