306 1. orT. SLUITERI PRAEFATIO.

mirum, si posterior aetate AEschines vetustioris Andocidis loco sit
usus3 neque ea satis idonea causa est, cur Andocideam a Sophista
conscriptam judicemus. Quod si in historicis erret Orator, haud
magis id eo valet, ut Andocidi Oratio abjudicetur, qui alibi etiam
historica confundit. Quod vero eadem AEschines brevius, longius
Andocides dicit, id maxime contra Taylorum facere videtum magis
enim is, quiexscribit, contrahere priorum dicta, quam stilo augere
solet. Igitur, si AEschines lacinia Andocidea non potuisse uti vi-
deatur, magis in illam propendebat sententiam Valckenarius, ut
eam AEschineae Orationi ab alio assutam arbitraretur. Quod si
Andocides historica confuderit, haud insolitum illud fuisse Orato-
ribus Atticis animadvertebam cum et Caecilius a Suida v. Καικίλιος
scripsisse dicatur περὶ τῶν καθ’ ἱστορίαν ἢ παρ’ ἱστορίαν εἰρημένων
τοῖς ῥήτορσι. Praecipuus autem Oratoris error est, quod Miltiadem
laudaverit pacis cum Lacedaemone auctorem, qui non Miltiades
fuit, sed Cimon, uti praeter alios ex Corn. Nepote in Vita Cimonis
c. 3. apparet. Denique, uti in concione populi ab Andocide ha-
bitam putabat, sic pacem intelligi suspicabatur, quae prima fuit
post muros dejectos, de qua conf. Xenophon Hellen. l. V. p. 321.
seq. edit. steph. Pleraque, quae sequuntur, historica recte sese
habere judicabat Valckenaerius‚ ex Thucydide et Diodoro Siculo
probanda. Hocce viri summi judicium, quicumque Orationem
diligenter legerit, probaturum arbitror: equidem re bene perpensa,
quum antea contra sentirem, his rationibus in Valckenaerii senten-
tiam sum pertractus.

