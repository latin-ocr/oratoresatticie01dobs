Ι. ΟΤΤ. SLUITERI

PRAEFATIO
AD ORATIONEM ANDOCIDIS

CONTRA ALCIBIADEM.

-.-———

DE auctore huju-s, ad quam accedimus, Orationis, elegantia et
ubertate sermonis praestantissimae, post Valckenaerianam disputa-
tionem, Primo harum Lectionum Capiti adjectam [p. 188, sqq.],
quidquam addere, neque necesse est, neque me decet. Unum est,
quod in ipsa hac disputatione animadversum moneam, ne quis, tanti
viri auctoritate deceptus, in aliquem se errorem trahi patiatur.
“ Mirum est (Vt0 loco dicit Valckenaerius), si hanc ut P11aeacis legerit
Orationem Plutarchus, nihilinde, quod ad Alcibiadem spectet, eum
excerpsisse, praeter illud perpusillum sane. Multa ibi habentur
Historica vitae Alcibiadis, quae Plutarchus attigisset, si cognita
habuisset.’' Haec quidem aliquanto inconsideratius a viro summo
(sed sibi soli) scripta mihi videntur. Saepe enim mihi ac diligenter
Vitam Alcibiadis Plutarcheam relegenti apparuit, complura ipsum
ex Andocide hausisse, ea etiam, quae haud scio an a nullo alio
scriptore, qui quidem hodieque supersit, prodita inveniamus.
Quod ne quis temere a me dictum existimet, exemplis nonnullis
confirmare non alienum duco.

Quae narrat Plutarchus p. 195. Β. c. de uxore Alcibiadis Hippareo
ta hujusque patre Hipponieo et fratre Callia ab Alcibiade male ha-
bitis, quanquam in nonnullis ab iis, quae refert Andocides p. 30. et
seq. ed. Steph., discrepantia, ita tamen aliis partibus et rebus et ver·-
bis ipsis cum Andocideis congruunt, ut vix negare possis, hunc eum
ob oculos habuisse; quod, quicumque hunc cum illo contulerit,
facile viderit. Deinde illa etiam, quae brevius p. 199. Β. a Plutar-
cho relata reperimus, de Pictore Agatharcho, quem Alcibiades coe-
git domum suam pictura ornare, de Taurea illi α’ντιχωρηγοῦντι, de
serva Melia ab Alcibiade compressa, quum latius et Oratorum more
magis exaggerata ab Andocide prodita inveniamus, p. 31. v. 14.
seqq. et p. 32. dv. 5. seqq. ed. Steph. ex hoc excerpta non dicamus?
Rigas Diomedi abstulit, quibus is ad Olympicum certamen uti vo-

