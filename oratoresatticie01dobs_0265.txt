LECTIONES ANDOCIDEAE. 193

Post repulsos ex Graecia barbaros quum Athenienses et fortitu-
dinis existimatione, et potentia sua, et sociorum numero magno·
pere essent aucti, Lacedaemoniorum invidiam excitavit ingens illa
civitatis aemulae potestas: atque Athenienses suis rebus non amplius
contenti jam Graeciae totius spectabant imperium. Quum igitur hi
sibi maxime obesse Lacedaemonios viderent, illi vero non nisi fractis
Atheniensibus pristinam dignitatem se tueri posse intelligerent,
non est mirandum, tam facile utrisque fuisse persuasum, ut bellum
Graecorum genti universae funestum susciperent. Accedebat huc
Periclis auctoritas, qui tum Athenis plurimum valebat, multasque
norat quasi incantationes, quibus civium animos sibi conciliabat
ducebatque quo vellet, ut ait Xenophon Mem. l. II. c. 6. ξ. 13.
Hic igitur quum pecuniam publicam minus bene administrasset,
ejusque administrationis rationem reddere vereretur, aliis rebus po-
pulum implicare studuit, ut molestas istas εὐθύνας effugeret, atque
civium suorum:

Τὰς φύσεις -δεδοικὼς καὶ τὸν atu-0602& τρόπον,
Πρὶν παθεῖν τι δεινὸν, αὐτὸς ἐξέφλεξε τὴν πόλιν·
Ἐμβαλὼν σπινθῆρα μικρὸν Μεγαρικοῦ ψηφίσματος,
Ἐξεφῦσησεν τοσοῦτον πόλεμον, ὥστε τῷ καπνῷ
Πάντας ’Έλληνας δακρῦσαι.

ut est apud Aristoph. in Pace v. 606. Hoc bellum quum pari vi-
rium contentione paribusque animis, per decem deinceps annos,
varia fortuna gessissent potentissimae Graeciae civitates, tandein
mutuis cladibus defatigatae, caesis ad Amphipolin Cleone et masida,
qui paci‘maxime fuerant adversati, foedera in quinquaginta annos
inierunt, ne septem quidem duratura.

Athenienses enim quiescere non sinebat dominandi libido; sed,
simul atque a prioribus aliquantum se refecerant cladibus, ad ma-
j0ra animum adjecerunt: et qui satis habebant, si sua tueri pos-
sent, Siciliam, Carthaginem totamque Africam mente ac cogitatione
sunt complexi. Vid. Thucyd. l. VI. c. 12. 24. 26„ Aristoph.
Equit. v. 174„ Isocr. de Pace p. 175. seqq„ AEschin. π. τ. παραπρ.
p. 38„ Diod. Sic. l. XII. c. 54. 83. l. XIII. c. 2., Plutarch. in
Alcib. p. 199. Ε. iu Nicia p. 5:31. Β. Neque cupiditati eventus
defuit.

Egestani atque Leontini, hi a Syracusanis, illi a Selinuntiis bello
pressi, Atheniensium petierunt societatem, illosque et precibus et
fraude ad opem sibi ferendam induxerunt. Quod cnm non temere
suscipiendum esse viderent Athenienses, Alcibiadem, Niciam et
Lamachum summos duces classi maximae praeficiunt; pedestrem
comparant exercitum, quantum nunquam ulla Graeciae civitas emi-
serat. Ac de classe quidem id fere inter omnes convenit, fuisse

2 c

