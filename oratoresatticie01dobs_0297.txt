Ι. ΟΤΤ. SLUITERI
PRAEFATIO

AD ORATIONEM ANDOCIDIS

DE MYSTERIIS.

-ι-

CUM caeterarum artium ac disciplinarum aut inventrices aut altrices
exstiterunt Athenae, tum eloquentia in ea urbe et nata esse et alta
vere existimatur: non illam dico, quae in poetis cernitur, sed eam,
quae in republica, quae in foro, quae in iTrustrandis aliis disciplinis
versatur: Athenis primum se orator extulit, primumque monumen-
tis et literis oratio est coepta mandari. Cum vero jam Themisto-
cles aliique, et illius aetate, et post illum, eloquentia praestitisse di-
cantur, nullius tamen, ut Oratoris, ante tempora Antiphontis scripta
fuerunt, neque quisquam hoc munus seorsum ab aliis et separatum
professus est. Postquam autem Gorgias et Antiphon Rhetoricas
scholas Athenis aperuerunt, tantum derepente exarsit dicendi stu-
dium, ut humanior nemo videretur, qui non Rhetoribus eorumque
arti studium impensius tribuisset. Primae autem aetatis nulla ad
nostram memoriam monumenta servata sunt, nisi Antiphontis ali-
quot Orationes, fortasse spuriae; Andocidis paucae3 Lysiae plures:
ex quibus de dicendi genere illius aetatis possit judicari. At vero
Andocides, medius paene interjectus inter Antiphontem et Lysiam,
,illo duodecim fere annis minor, hoc novem annis major natu, di-
versum aliquanto ab illis secutus est dicendi genus. Ipse enim
non nisi suas causas aut reipublicae attigit, neque constat an artem
didicerit, nisi fortasse Gorgiam audierit, qui eo adolescente jam
docebat Athenis: illi autem et ipsi Rhetoricam docuerunt, et aliis
scripserunt Orationes, quibus injudicio uterentur. Cum igitur non
nisi publicas causas tractet Andocides, plurimum ipse in republica
versatus, facile intelligitur, quantum illius lectio valeat, cum ad
rempublicam ac res gestas, tum ad ingenium et mores Atheniensium
cognoscendos: praesertim cum, et florente republica, et-collapsa,
vixerit, et instauratam iterum viderit. Talis igitur tantusque cog-
nitionis fons cum sit nobis Andocides, non inutilem nos operam,
neque ingratam eruditis facturos existimamus, si sordibus illum,
quibus scatet, expurgatum, puriorem reddamus et limpidiorem;
2 G

