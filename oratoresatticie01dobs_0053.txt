’ ORATORUM GRAECORUM. xlv

ad Suid. v. Δημοχάρης, neque ab hac opinione alienus est Valesius ad
Harpocr. l. c. sed cum nullus Comicus eo nomine commemoretur,
Δημοκλείδην mutat in Τιμοκλείδην, patronymico posito pro Τιμοκλῆς.
Enimvero nec Comicus intelligendus, nec nomen hominis est mu-
tandum. Nam Democlides est orator Atticus, Democharis aequa-
lis, cujus mentionem facit Dionysius Halicarn. in Dinarcho ξ. ια’.
sed ut loca inter se pugnantia concilientur, statuendum a Timaeo
duplicem esse proditum hujus convicii auctorem, Archedicum
Comicum et Democlidem Oratorem, Polybium vero et Suidam
satis habuisse alterutrum e Timaeo commemorare. Ad Demo-
charem nostrum etiarn refertur, quod narrat Seneca de Ira ΙΙΙ. 23.
“ Demochares ad Philippum, Parrhesiastes ob nimiam et procacem
linguam appellatus, inter alios Atheniensium legatos venerat: audita
, benigne legatione Philippus, Dicite, inquit, mihi, facere quid pos-
sum quod sit Atheniensibus gratum? ExcepitiDemochares. Te,
inquit, suspendere.'' Nec dubitari potest hunc ipsum Democharem
intelligendum esse, qui ex linguae libertate, cujus etiam exempla 182
sunt apud AElian. V. H. ΙΙΙ. ’7. VIII. 12. non modo cognomen
Parrhesiastae, sed etiam exsilium invenit. v. Plutarchi Demetr.
p. 900. Α. Verum quod Demochares ad Philippum legatus esse
profectus dicitur, id temporis rationes satis refellunt. Nimirum
Senecae, quod aliis locis bene multis, id'hic quoque accidit, ut per
memoriae lapsum Philippum diceret pro Antipatro. Res clara e
Polybio l. c. καθ’ οὗ [Antipatrum] πεπαῤῥησίασται πολλοὶ καὶ δυνά-
μενα λυπεῖν. Omnem denique dubitationem tollit Decretum Athe-
niensium supra laudatum, in quo cum omnes Democharis honores
recenseantur, nulla legationis ad Philippum, contra diserta legatio-
nis ad Antipatrum fit mentio. In tota Democharis vita nihil magis
eminet atque exstat, quam quod ab avunculo, Demosthene, imbi-
berat, democratiae studium tyrannidisque odium. ' Itaque a vero
abhorrere videtur, quod Diogenes Laert. VII. 14. tradit, Demo-
charem gratiam, qua apud Antigonum Gonnatam floreret, Zenoni
philosopho venditasse. Superest, ut duplicem Fabricii in uno
homine errorem castigemus. Nam Democharem, quem alibi recte
inter oratores retulerat, Β. G. Vol. ΙΙ. p. 57. inter philosophos
Platonicos, et p. 402. inter philosophos Stoicos recenset, ductus
levi, vel nullo potius argumento, quod Demochares a Diogene
Laert. lV. 21. cum Arcesila, VII. 14. cum Zenone dicitur aliquem
usum habuisse.

LXI. CHARISIUS. De Charisio Cicero Bruto 83. “ Et quidem
duo fuerunt per idem tempus dissimiles inter se, sed Attici tamen ;.
quorum Charisius multarum orationum, quas scribebat aliis, cum
cupere videretur imitari Lysiam, Demochares'' — Et mox: “ at
Charisii vult Hegesias esse similis.’' Quintilianus X. 1. p. 499.

