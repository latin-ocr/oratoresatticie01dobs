LECTIONES ANDOCIDEAE. 223

Xenophon Hellen. 1. VI. c. 3. ᾗ. 4. in qua non nisi se ipse iaudat
et fabulas narrat: tantum ad eloquentiam profecerat ex Eveni
Parii, Protagorae, aliorumque Sophistarum disciplina: ab his enim
fuit edoctus, atque magnam iis pro institutione persolvit merce-
dem: ut tradunt Plato Apol. socr. p. 20.·A. et Xenophon c. 1.
Sympos. quod domi ejus habitum descripsit: ubi facete ipsius in-
genium ridet c. 4. Caeterum Galliarum genus omnium optime ex-
posuerunt Palmer. ad Aristoph. Aves in Exercit. ad Auct. Gr. p.
754. et Perizon. ad AElian. V. H. L. XIV. c. 16. Callias igitur cum
Epilyci filiam sibi habere vellet, atque illud data pecunia a Leagro
impetrasset, id ne fieret, intercessit Andocides, et Leagrum ad Ar-
chontem in jus vocavit, postulans ut vel ipse, utpote ἀγχιστεῦς,
Epilyci filiam haberet vel sibi cederet. At vero Callias, quum se
rem cum Leagro conficere non posse videret, in judicio experiri
voluit, et filio su0, tanquam α’γχιστεῖ, puellam petiit: ipse enim
post Andocidem et Leagrum proximus illi erat cognatus. Quippe
Leagrum credibile est fuisse filium Glauconis, quocum classi prae·
fuerat Andocides: is enim dicitur fuisse Leagri filius; et verosi—
mile est illum item filium habuisse Leagrum; de qua nominum avi
et nepotis successione jam ante diximus. At Glauconis filiam,
quae Leagri soror fuerit, in matrimonio habuit Callias, et ex illa
filium Hipponicum procreavit: vid. Andocides p. 16. v. 35. ut hic
uno gradu fuerit remotior, quam Leager et Andocides. Cum vero
intelligeret, unum sibi impedimento esse Andocidem, quo minus
τὴν ἐπίκληρον sibi acquireret Hipponicus, Cephissio pessimo syco-
phantae pecuniam dedit, ut ἐνδείξεως litem illi inferret. Juvabant
hunc alii, vectigalium redemptores, quos Andocides licitando supe-
raverat, et effecerat, ne vectigalia vilissimo pretio redimerent; ex
quorum numero nebulo iste erat Agyrrhius: de quo vid. Aristoph.
Plut. 1¹76. ibique Scholia et Eccles. 102. et 184„ Harpocrat. v.
Ἀγύῤῥιος et θεωρικά, Valckenaerius Diatr. Eurip. c. 25. p. 293. c.
His accesserunt Melitus, idem, credo, qui Socratem accusavit, et
Epichares: vid. Andoc. p. 12. v. 36. seqq. Haec enim ἐνδείξεως ac-
cusatio eo spectabat, ne illi in forum venire liceret, et praejudicium
faciebat Andocidi, ne ipse causam suam ageret, et jus suum defen-
deret. Callias vero, judicii exitum exspectare non ausus, novum
quoddam in Andocidem machinatus est, quo efficeret, ut inauditus
moreretur. Nam, quum Lex esset Solonis, ut, qui ἱκετηρίαν, sive
oleae ramum lana obvolutum, supplicis signum, in Eleusiniae Cereris
templo deponeret, 1000. drachmis mulctaretur; Callias ramum de-
posuit, et Andocidem deposuisse in judicio finxit, postulavitque ut
inauditus capite plecteretur, secundum Legem, quae poenam capitis
in illum statueret, qui in festo Eleusiniorum ἱκετηρίαν deposuisset.
Quas illum duas leges in Andocidis perniciem inter se confudisse

