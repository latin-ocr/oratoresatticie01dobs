204 I. OTT. SLUITERI

CAPUT TERTIUM.

Athenienses in bonos viros iniqui: praecisis Hermis libertati timebant. Emendatur
Plutarchus. Ζητηταί. Psephismata de μηνύτςοις. Accusatio de violatis Myste-
riis. Andocides et Plutarchus conciliantur. Polytion‚ Theodorus, pythonicus,
Androcles. Alcibiades fuga elapsus. Quae suerint in hac accusatione partes An-
dosidis? Num patrem detulerit? lpse de Mysteriis est accusatus. Emendatur
Pseudo-Plutarchus. De Hermis inquisitio et accusationes. Teucer, Dioclides.
Tentatur Andocidis locus. Orator quos accusaverit? Rei exitus.

IN plerisque civitatibus liberis, ut. quisque opibuS, gloria, virtute
maxime excellit, ita plurimis malorum hominum injuriis laeditur:
quod vitium, si in ulla civitate, maxime certe dominatum est Athe-
nis. Nulla enim Graeciae urbs praestantiores virtute, ingenio,
amore patriae tulit viros: nulla tot cives egregios vinculis, exsilio,
morte* mulctavit. Cujus rei quamnam dicamus esse causam, nisi
quod Athenienses varia gens et multiplex, benefactorum plerumque
immemor, invida atque suspiciosa, insita quadam naturae levitate ef-
fraenatam libidinem pro libertate coleret, atque a Demagogis, diser—
tis quidem illis, sed malitiosis iisdem et perversiS, in bonos semper
incitaretur. Nam, postquam Athenis Pisistratus tyrannidem oc-
cuparat, Cylonis idem conatus erat repressus, hoc facile metu abu-
tebantur civitatis pestes, ut populum ad quodvis scelus in optimum
quemque edendum impellerent: quidquid novum et insolens esse
videretur, statim Athenienses tyrannidem cogitabant, civesque in-
noxios suo saepe damno plectebant. Quae cum ita sint, non est
mirandum, praecisis omnibus Mercurii statuis, totam civitatem
metu fuisse perculsam et perturbatam. Nam, quamvis semper re-
ligionis violatio nefaria haberetur et scelesta, haec tamen res una
omnium maxime erat odiosa. “Hoc enim quum appareret non
sine magna multorum consensione esse factum, quod non ad priva-
tam, sed ad publicam rem pertineret, magnus multitudini timor est
injectus, ne qua repentina vis iu civitate exsisteret, quae libertatem
opprimeret populi :” ut ait Nepos in Alcib. e. 3. ξ. 2.; qui Thucy-
didem sequitur eadem narrantem l. VI. c. 27, 28. 53. 60.; eadem·
que produnt Andocides de Myst. p. 6. init„ Diodorus Siculus l.
XIII. c. 2., Plutarchus Alcib. p. 200. D. Neque tamen omnium
una haec crat sententia: non deerant enim, qui Corinthiorum hoc
inventum crederent, ut monstro deterriti Athenienses ab expedi-
tione contra Syracusanos colonos suos desisterent: alii temulento-
rum juvcnum insolentiam incusabant, nec portentum ullum esse
arbitrabantur3 ut locuples auctor est Plutarchus Alcib. p. 200: C.
Ἐλέχθη μὲν οὖν, ὅτι Κορίνθιοι διὰ τοὺς Συρακουσίους ἀποίκους ὄντας,

ὡς ἐπισχέσεως ἐσομένης πρὸς τῶν οἰωνῶν, ἢ μεταγνώσεως τοῦ πολέμου,

