LECTIONES ANDOCIDEAE. 183

Horum vero, quos recensui, nemo est in Andocidem Hermogene
iniquior, cui magis fortasse placuerit fucata Asianorum Oratio,
quam antiquus ille et Atticus simplicitatis color. Rhetorum enim
genti et Grammaticorum nihil pulcrum videtur, nisi quod tropis
et schematibus distinctum sit et ornatum. At equidem, quamvis
Andocidi orationem non tribuam ratione et arte excultam et poli-
tam; subtilitatem tamen, impetum atque gravitatem illius, sum
admiratus. Arte Lysiae cedit: nervos plures habet et lacertos:
vehemens imprimis in reprehendendo, in defendendo se gravis, ad
misericordiam erga se movendam, odiumque in adversarios exci-
tandum plane compositus, in proponendis dijudicandisque argu-
mentis subtilis et acutus, dictione purus et elegans, plenus Attici
saporis: ut, jure a Grammaticis in numerum sit relatus et inter de-
cem collocatus principes.

Neque vero Oratori culpae dandum est, quod simplicior est et
arte ornatuque caret iis, quae in Lysia jam lucent, quoniam eo ado-
lescente nondum eloquentia arte erat conclusa, neque ratione con-
stricta, sed tota dispersa atque dissoluta; quique tunc exstiterunt
Athenis eloquentiae magistri, hi et ipsi recentes erant, et sophisti-
cam magis subtilitatem venabantur, quam rerum verborumque gra-
vitatem et ornatum. Ut sophisticas has spinas et subtilitatem in
Andocide minus desideremus, qui jam ineunte, ut videtur, aetate
in re civili et militari versatus, postea autem plerumque vagus et
fortunae temeritati subjectus, quum Rhetoribus operam non da-
ret, suamque dicendi facultatem unice ad forensem civilemque
usum conferret, non commisit, quod Lysiae ipsi et Isocrati in·
terdum accidit, ut, dum concinnitatem consectaretur, vim dicendi
et gravitatem amitteret.

Sunt igitur nobis Orationes Andocidis lectu utilissimae, cum ad
eloquentiae exemplum, tum ad rerum Atticarum et Antiquitatis
cognitionem: quapropter nos illum dignum judicavimus, in cujus
rebus enucleandis, scriptisque emendandis, operam nostram collo·
caremus· Hujus autem operae haec erit bipertita ratio, ut primum
vitam ac res gestas Andocidis persequamur: deinde Orationes
illius pro viribus nostris illustremus: his denique tertio loco non-
nullae accedent nostrae in Lysiam Animadversiones. Jam vero in
viam ingrediamur, ct de ipso videamus Andocide.

Inter nobilissimas Athenarum familias, quibus sive ductum ab
antiquis regibus genus, sive praecipua a remotissimis inde tempori-
bus inter cives dignitas, cum cura sacrorum et ipsa religione con·
juncta, Εὐπατριδῶν illustre nomeu paraverat, Reipublicae deinde
institutis confirmatum, insignem et antiquitate stirpis et splendore
ac divitiis locum tenebat gens illa, ex qua ortus erat Andocides:
quod cum Pseudo-Plutarchus et Photius in Vita ejus testantur,
tum nonnumquam ‹lc hac claritate generis ipse gloriatur Orator:

