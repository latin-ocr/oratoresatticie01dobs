0 PETRI VAN SPAAN DISSERT.

nentia ex insigni ineditorum librorum apparatu suppeditaret. An-
tiphontis igitur historiam ita enarrabimus, ut primum videamus,
quantus Orator fuerit, tum qualem se in republica administranda
praebuerit, denique quae'ingenii monumenta ad posteritatem trans-
miserit. Quibus explicatis, de aliis etiam Antiphontibus‚ qui vulgo
cum Antiphonte Rhamnusio confundi solent, dicemus.

Natus est Antiphon Rhamnusins Athenis patre Sophilo Olymp.
LXXV, 1. vel 2. in quos ipsos annos incidit bellum, quod Xerxes
magno damno suo intulit Graeciae. Hoc Antiphontis natale tem-
puS‚ quamvis paulo laxius, tradunt Photius Biblioth. Cod. CCCIX.
et Pseudo-Plutarchus in vita X. Rhetorum: quorum sententiam,
temporum rationibus congruentem, sequi non dubitamus. Eandem
merito secutus est eximius Antiquitatis Atticae interpres, Edvard.
Corsinus Fast. Att. T. III. p. 166. Gravissimus error est, et ne
dignus quidem refutatione, Tzetzae Scholio in Hermogenem in-
edito, quod infra proferemus, ubi Antiphontem, scribit, Platonis
aetate vixisse, vel certo vix Socratis aetatem attigisse. Φῦλος Anti-
phontis pater dicitur apud Clenient. Alexandr. Strom. Ι. p. 365.
sed recte Σώφιλον restituit 10. Potterus. Harpocration: Ἀντιφῶν,
εἷς τῶν δέκα ῥητόρων, Σωφίλου μὲν υἱὸς, ἀπὸ τῆς φυλῆς δὲ Ῥαμνούσιος.
Quem locum imperitus compilator, Phavorinus, turpiter foedavit, et
in grande suum, sed pene inutile, Lexicon retulit: Ἀντιφῶν, εἷς
τῶν δώδεκα ῥητόρων, φιλοσόφου μὲν υἱὸς, ἀπὸ τῆς φυλῆς δὲ Ἀμνοΰ-
σιος, Sic non sola Editio Veneta habet, ut Taylor. ad Lys. p. 184.
putat, sed etiam Romana et Basileensis.

Eodem fere tempore lucem vidit inclytus ille Sophistarum Pater,
Gorgias Leontinus, quem Antiphonte nostro paulo antiquiorem
fuisse recte tradst Plutarch. l. c. γέγονε δὲ κατὰ τὰ Περσικὰ, καὶ τὸν
Γοργίαν σοφιστὴν, ὀλίγῳ νεώτερος αὐτοῦ. cui consentit Suidas v. Ἀν-
τιφῶν. ἦρξε τοῦ δικανικοῦ χαρακτῆρος μετὰ Γοργίαν. Sed alia omnia
reperiuntur apud Photium: ὀλίγῳ πρότερον Γοργίου τοῦ σοφιστοῦ
γεγονώς. Utrumque locum conferens Fabi-ic. Bibl. Graec. L. II.
c. 26. , Pseudo-Plutarchi sententiam probat, rejecta Photiana.
Verum hicnon Photii error est, sed librarii. Nam Photius et ipse
sine dubio scripserat: ὀλίγῳ νεώτερος Γοργίου etc. Vulgata ejus
lectio ex bene computata temporum ratione satis refellitur. Flo-
ruit Gorgias circiter Olymp. LXX. ut testatur idoneus auctor, Pli-
nius Hist. Nat. XXXIII. 4. quem sequi malim, quani Porphyrium
apud Suidam v. Γοργίας, Gorgiam ad Olymp. LXXX. referentem.
Porphyrii sententiam Snidas etiam repudiat. Recte. Nam Pe-
riclis praeceptor fuit GorgiaS, eodem Suida auctore; quamvis
sciam, Philostratum de Vit. Soph. 1. p. 493. tradere, Gorgiam a
Pericle, non juvene, sed seue, auditum esse. Jam quomodo Peri-
cles, quem jam Olymp. LXXXI, 2. exercitui praefuisse, ex Dio—

