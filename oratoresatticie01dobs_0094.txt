22 PETRI VAN SPAAN DISSERT. διο.

Batavi nominis decus, Hugo Grotius in exemplari suo, quod servat
Bibliotheca publica Leidensis. Suidas: Τρίτῳ καὶ τετάρτῳ ἔτει, ἀντὶ
τοῦ, πρὸ τριῶν καὶ τεσσάρων ἐτῶν. οὕτως Ἀντιφάνης. At Photius
Lexico MS. Ἀντιφῶν. Haec nominum permutatio induxit Steph.
Berglerum ad Aristoph. Nub. v. 1419. ut Antiphontem vocaret
Comicum‚ qui Tragicus fuit: quamquam nec Antiphonti Tragion,
nec Antiphani Comico dictum illud a Scholiaste l. c. laudatum,
γηροτροφία προσέοικε παιδοτροφίᾳ, tribuendum erat. Nam ad An-
tiphontem Oratorem diserte refertur a Clemente Alex. Strom. VI.
p. 748. Hactenus de Antiphonte Tragico.

III. Antiphon, Medicus, qui scripsit σύνοψιν τῶν κατ’ ἄνθρωπον.
Pollux ΙΙ. 224. Ἀντιφῶν δὲ (ἐπίπλουν) ἀρσενικῶς καὶ οὐδετέρως λέγει
ἐν τωυὲα σύνοψις τῶν κατ’ ἄνθρωπον. Hanc lectionem e Codice
Antwerpiensi profert Vir Graece doctissimus, Ioach. Kuhnius, e
qua, licet corrupta, tamen evidens est, laudari Antiphontis σύνοψιν
τῶν κατ’ ἄνθρωπον. Quod autem Pollux illius auctoritate utitur,
inde colligi potest, scriptorem et elegantem et vetustum fuisse.
Alia quoque nobis in Polluce, quae ex hoc Antiphonte sumta sint,
deprehendisse videmur. v. c. II. 41. τὸ δὲ ποιοῦν τὸ νόσημα, καροῦν
Ἀντιφῶν φησί. ibid. 215. τῷ κέντρῳ ἐξαιμᾶσσειν, καὶ ἔναιμον, καὶ
ἐναιμῶὲες παρὰ Ἀντιφῶντι. ibid. 223. καὶ Ἀντιφῶν ’δὲ ε’ἱρηκεν· ἐν ᾧ
τὸ ἔμβρυον αὒξάνεταί τε καὶ τρέφεται, καλεῖται χορίον. Apud alios
scriptores hujus Antiphontis nullam mentionem invenimus. '

IV. Antiphon, Philosophus et Mathematicus, qui scripsit De
quadratura circuli, et De rerum natura, laudatus Aristoteli Sophist.
Elench. Ι. 10. et Phys. I. 2. ejusque Interpretibus, Themistio,
Simplicio, Philopono, item Plutarcho de Placit. Philosoph. Η. p.
901. Proclo in Platonis Timaeum p.4. Stobaeo Ecl. Phys. Ι. p. 55.
59. Eusebio Praep. Evang. XV. p. 838. 851, aliisque.

V. Antiphon, recentior, ut videtur, superioribus, qui scripsit
περὶ τοῦ βίου τῶν ἐπ’ ἀρετῇ πρωτευσάντων, laudatus Diogeni Laertio
VIII. 3. et Porphyrio de vita Pythag. p. 9.

VI. Antiphon, scriptor libri περὶ Γεωργικῶν, quem unus citat
Athenaeus l. XV. p. 650. E.

