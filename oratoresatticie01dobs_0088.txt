16 PETRI VAN SPAAN DISSERT.

χετο, ἠπιστάμην ὅτι καὶ οἱ πρόθυμοι τῇ πόλει γεγενημένοι πάντες ὑπό-
πτως ὑμῖν ἕξοιεν. Qui locus cum Thucydide, et Monumento pu-
blico apud Plutarchum, conciliari non potest, nisi forte dicamus,
Theramenem propterea Antiphontis exitium triginta Tyrannis im-
putasse, quod plures in eorum numero essent, quiante constitutum
Trigintaviratum Antiphontem in perniciem impulissent. At haec
de Antiphontis morte querela cuivis potius convenisset, quam The-
rameni, in quem unum Lysias Orat. adv. Eratosthen. p. 216. conji-
cit crimen Antiphontis interfecti : βουλόμενος δὲ τῷ ὑμετέρῳ πλῆθει
δοκεῖν πιστὸς εἶναι, Ἀντιφῶντα καὶ Ἀρχεπτόλεμον φιλτάτους ὄντας
αὐτῷ κατηγορῶν ἀπέκτεινεν, Cui dubitationi forte quis ita occurrat,
ut dicat, Theramenem, cum idem sibi, quod Antiphonti antea, sup-
plicium impenderet, vel poenitentiam agere coepisse, qnod veterem
amicum perdidisset, vel crimen a se transferre voluisse in triginta
Tyrannos. Sed fatemur, animum magis in hanc partem inclinare,
ut statuamus, Xenophontem non de Antiphonte Rhamnusia loqui,
sed de alio, Lysidonidis filio, quem Lysias in oratione deperdita, et
Theopompus dicunt sub triginta Tyrannis periisse.

Hactenus de vita, rebus gestiS, et morte Antiphontis; quibus
speramus satisfactum esse Tayloro V. C. in vita Lysiae p. 39. du-
bitanti, an Antiphon e collegio CCCC Virorum idem fuerit, qui
Antiphon Orator.

CAPUT TERTIUM.

Sequitur, ut de ingenii monumentis, quibus Antiphon nomen
suum posteritati commendavit, breviter dicamus. Sed hic nobis
fere otium fecerunt Viri literariae historiae peritissimi, Io. Meursius
in Biblioth. Attica, T. X. Thes. Ant. Gr. p. 1422. Io. Iousius
libro saepius laudato, et 10. Alb. Fabricius Bihl. Gr. l. ΙΙ. c. 26.
p. 837. Attingamns igitur ea tantum, quae a viris egregiis vel per·
peram dicta sint, vel praetermissa. De Antiphontis τέχνῃ ῥητορικῇ
supra diximus, quae repetere non est necesse. Orationes ejus sex-
aginta olim exstiterunt, e quibus Caecilins, Rhetor, viginti quinque
velut subdititias familia submovit. Photius et Plutarchus: φέρονται
ὂὲ αὑτοῦ λόγοι ἑξήκοντα, ὧν ὑ Καικίλιος ε’ἱκοσι καὶ πέντε φησὶν αὐτοῦ
καταῲεὺἒεσὲαι, ὡς εἶναι τούς διαφυγόντας τὸ νόθον, πέντε καὶ τριά-
κοντα. Sed ex his paucae tantum commune bonorum librorum
naufragium evaserunt: reliquarum vix tituli salvi ad nos pervene-
runt. Atque hic, qnod snpra promisimus, a nobis praestandum est,
ut velut per inductionem demonstremus, 10. Ionsium Orationes, quae
supersunt, temere et inconsulte pro declamationibus a scholastico
homine confictis habuisse. Ex Orat. IV. p. 118‚6. ed.H. Stephan-
λογὴὲη citat Pollux 11. 119. Ex eadem Orat. p. 119‚6. locum laudat

Ammonius v. Ένθῦμημα. Quae in Orat. V. p. 1⁴20,26. leguntur, τὸν

